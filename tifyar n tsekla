Ttnadiɣ ɣef wungal Faffa n Racid Ɛellic, anda yettnuzu ?
Timlilit n tɣermiwin d ungal i yura Ǧamal Benɛuf s teqbaylit, netta yettidiren di Wehran gar Waɛraben.
Ulac d acu i yi-iɛejben gar wungalen yekkaten ɣef tmagit am Tafrara n Salem Zenia.
Ɣriɣ Tettḍilli-d ur d-tkeččem, ungal n Ɛmer Mezdad, wehmeɣ ayen yettaru « tt » mačči s teqbaylit tumrist.
Kaysa Xalifi temmut deffir tuffɣa n wungal-is Iḥulfan.
Ɛebdellah Ḥaman yura Tawaɣit n tayri, d ungal ḥemmlen yilmeẓyen acku yettmeslay-d ɣef tayri.
Iɛjeb-iyi aṭas wungal Tamacahut taneggarut n Lynda Koudache.
Yiwen wass di tefsut, d ungal igerrzen n Ɛmer Mezdad.
Ammud n tullisin Tikti n Zimu yeffeɣ-d ɣer HCA, ulac-it i tiɣin.
Lynda Koudache d tanaggalt tamezwarut s taqbaylit s wungal-is Aɛecciw n tmes.
Brahim Tazaɣart iseqdec aṭas ddin deg wungal Nayla, ula deg wungal Inig aneggaru.
Ɣriɣ idlisen : Ameddakkel n Zimu, Seddaw n treccact n Ḥusin Luni, D tayri kan n Nufel Buẓebbuǧa.
Dihiya Lwiz tura yiwen n wungal s teqbaylit, azwel-is Gar igenni d tmurt.
Cabḥa Ben Gana d tamarut tilemẓit, aseggas-a i d-tessufeɣ ungal «Amsebrid», d amezwaru yines.
Akli Qbayli yura-d ammud n tmucuha iwenneɛ, azwel-is Mraw n tmucuha i yiḍes.
Gar wungalen n yilmeẓyen i ḥemmleɣ Asebbaɣ n Ḥusin Luni.
Ḥabibllah Manṣuri isuqel-d ɣer teqbaylit Ageldun amecṭuḥ n Antoine de Saint-Exupéry.
Muḥend Arkat ungalen-is d lfulkluṛ kan, ulac deg-sen tiḥerci n tsekla.
Mhenni Xalifi isemres ddeqs n wawalen atraren deg wungal Imehbal.
D Bu-leɣṭuṭ i d awadem agejdan n Lwali n wedrar n Belɛid At Ɛli.
Ma tettnadiḍ awalen iqburen ɣer ungal Iḍ d wass n Ɛmer Mezdad.
Anagar ungal Salas d Nuja, ulac akk i yi-ihwan di tira n Brahim Tazaɣart.
Muḥend Mecawuṛ yura-d ungal Abrid n tefsut.
Ẓẓayet nezzeh tutlayt isemres Ḥmed Nekkar deg wungal Aẓeḍḍa n tissist.
Racid Buxerrub isufeɣ-d ungal Bab n wa ad yekkes wa.
Asdawan d ungal i yura Mhenni Xalifi s teqbaylit imalen aṭas ɣer tsaḥlit.
Hwant-iyi tullisin n Tinhinan Ḥerrac deg wammud Tajmilt i waṭṭan.
Remḍan Ɛeccab isuqel-d ɣer teqbaylit ungal Ilemẓi n Tmurt Iqbayliyen n Nabil Fares.
Iwudam n Salem Zenia deg wungal Iɣil d wafru, sɛan akk anamek n wayen xeddmen.
Qqaren-d d Racid Ɛellic i yuran ungal aqbayli amenzu, azwel-is Asfel.
Iɣil d wafru, d ungal n Salem Zenia i yura ɣef tallit iqesḥen n tmurt.
Ungal Nnig usennan n Buɛlam Rabia yeččur d inzan n teqbaylit.
Ungal Tirga n wul, n Sideɛli Lehdir deg-s 80 d asebtar.
Ammud n tullisin Gar zik d tura, yura-t Saɛid Cemmax.
D Meẓyan u Muḥ i yuran ammud amenzu n tullisin s teqbaylit, azwel-is Targit.
Hwant-iyi tullisin n Brahim Tazaɣart deg wammud Lǧerrat.
Amdaɣyul d awaden asugnan i d-yesnulfa Ḥusin Luni deg wungal Asebbaɣ.
Ahya ssimra d ammud n tullisin n Nufel Buẓebbuǧa.
Ula d Ijeǧǧigen n ccwal d adlis i yura Yusef Ɛacuṛi.
Ḥasan Ḥelwan yeɛreḍ yura-d ungal Adrar ay uccen, s teqbaylit.
Madrus, i yura Murad Irnaten, d ungal asugnan iwennɛen.
Belɛid At Ɛli yura ungal Lwali n wedrar deg useggas n 46, uqbel ad arun yimura izzayriyen s tefransist d taɛrabt.
Ḥawla n usexleɛ i yellan deg wungal Anza n Fahim Mesɛudan.
D Kamal Buɛmara i d-yerran ɣer teqbaylit Ussan di tmurt n Mulud Ferɛun.
Zahir Meksem ur d-yefri ara adlis-is Tabrat n uẓekka ma d ungal neɣ d tullist.
Ula d Nawal Maɛuci tura ungal Ggugmen yinzizen, maca 10 yimedyaten kan i d-yeffɣen deg-s.
Aẓar n tagut d ungal aneggaru n Salem Zenia, d wis kraḍ i d-yessufeɣ.
Askuti n Saɛid Seɛdi d asdegdeg, sḥassfeɣ acku ur yerni ara yura s teqbaylit.
Muḥend Aɛrab At Qasi yerra-d ɣer teqbaylit adlis Aberrani n Albert Camus akked Amɣar d yilel n Ernest Hemingway.
Tiyita n tmeddit, d azwel yefka Samir Tiɣzert i wungal-is.
